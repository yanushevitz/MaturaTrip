# Informacje o epoce - Renesans
## Nazwa
Francuski wyraz "renaissance", który oznacza odrodzenie, a więc ponowne narodziny. W szerszym znaczeniu „renesans” oznacza odrodzenie się grecko-rzymskiej kultury antycznej. Termin ten został wprowadzony w XVI wieku przez włoskiego artystę **– Giorgia Vasariego**.
## Czas trwania
Początek renesansu, jako kolejnej epoki po średniowieczu, datuje się na wiek XIV/XV, za daty rozpoczynające epokę uważa się rok 1453 – zdobycie Konstantynopola przez Turków, 1492 – odkrycie Ameryki przez Krzysztofa Kolumba oraz rok 1450 – wynalezienie druku przez Jana Gutenberga. Nie ma jednej daty, która wyznaczałaby początek renesansu, gdyż jak mówi Jerzy Ziomek, wybitny badacz tego okresu: „Nie uda nam się odnaleźć daty, którą można by uznać za początek renesansu”. Koniec tej epoki przypada na schyłek XVI wieku.  

Około XIV do XVII wieku.
## Charakterystyka
Ożywienie kultury antycznej, rozwój sztuki, nauki, literatury, i humanizmu.
## Nurty światopoglądowe i filozoficzne
### Światopogląd epoki
#### Humanizm
Humanizm to filozofia życia, której fundamentem jest przekonanie o godności i potędze człowieka. Humaniści twierdzą, że ludzie mają prawo i obowiązek nadawania sensu i kształtowania swojego życia. Humanizm podkreśla wartość etyki humanitarnej, zdolność do samodoskonalenia oraz aktywne uczestnictwo jednostki w społeczeństwie.
#### Reformacja
Reformacja to ruch religijno-społeczny, który rozkwitł w XVI wieku w Europie. Jego początek jest zazwyczaj związany z wystąpieniem Marcina Lutra w 1517 roku, który przedstawił 95 tez przeciwko nadużyciom w Kościele katolickim.  

Reformatorzy, w tym również Jan Kalwin i Huldrych Zwingli, sprzeciwiali się praktykom kościelnym, głosili potrzebę reformy i nawoływali do powrotu do pierwotnych nauk chrześcijaństwa.
### Filozofia epoki
#### Epikureizm
W okresie Renesansu, Epikureizm był jednym z ważnych nurtów filozoficznych. Epikurejczycy, inspirowani filozofią Epikura, podkreślali znaczenie czerpania radości z życia duchowego i materialnego. Filozofia ta kładła nacisk na unikanie cierpienia, czerpanie przyjemności z prostych przyjemności życiowych, oraz rozwijanie umiaru w zaspokajaniu pragnień.
#### Stoicyzm
W okresie Renesansu, stoicyzm był jednym z istotnych nurtów filozoficznych, silnie wpływając na światopogląd i twórczość ludzi tego czasu. Stoicyzm, zaczerpnięty z filozofii starożytnej, głosił ideę osiągania cnoty i życia w zgodzie z nią, dążąc do doskonałości moralnej. Stoicyzm renesansowy skupiał się na idei cnoty jako głównego celu życia, a także na przekonaniu, że prawdziwe szczęście osiąga się poprzez praktykowanie cnót moralnych.
## Popularne gatunki literackie
### Fraszka
Wł. _frasca_ – „gałązka”, „drobiazg”. Jest to krótki utwór wierszowany, liryczny, przeważnie o żartobliwej treści, natomiast treści poważne poruszają zwykle tematykę życia codziennego.
### Pieśń
Dłuższy utwór liryczny, wierszowany, posiadający stroficzną budowę, wyróżniający się melodyjnością, wyrażający myśli i uczucia samego autora oraz zawierający refleksje na różnorodne tematy. Twórcą pieśni był Horacy.
### Hymn
Utwór liryczny o patetycznym charakterze. Zawiera pochwałę bóstwa, człowieka lub jakichś zjawisk czy idei.
### Tren
Inaczej płacz, żal, lament. Krótki utwór wierszowany, liryczny, wyraża ból i smutek po stracie bliskiej osoby, ale także pochwałę zalet zmarłego. Tren jako gatunek pochodzi z poezji funeralnej (żałobnej).
## Sztuka renesansu
### Architektura
Architekturę epoki renesansu wyróżniały duże okna, półokrągłe łuki, złocone lub miedziane kopuły, ozdobne krużganki (kryte galerie z arkadami otaczające dziedziniec, często ozdobione rzeźbionymi detalami), attyki, podcienia, szerokie budowle, dobrze osadzone w linii poziomej, kolumny nawiązujące do epoki starożytnej – kapitele w typowo greckim stylu.

Styl renesansowy w architekturze wyróżniał się przede wszystkim harmonią, proporcjonalnością, nawiązywaniem do antycznych wzorów oraz umiarkowaniem w stosowaniu linii i kształtu.
### Malarstwo i rzeźba
Sztuka renesansowa zerwała z założeniami średniowiecza (ascetycznymi kształtami ciała) i wyeksponowała piękno ludzkiego ciała. Renesans obnażył przed widzem idealne kształty, urodę ciała człowieka i uczynił z nich tematy przewodnie swych dzieł.  

Ponadto sztuka renesansowa wiele czerpała z antyku – artyści wykorzystywali motywy biblijne i mitologiczne w swych dziełach, wykorzystywano elementy przyrody, wprowadzono sceny z życia codziennego. W sztuce renesansowej pojawiły się także postacie osób świeckich (autoportret). W renesansie nastąpiła laicyzacja sztuki, ponieważ coraz większą przewagę zyskała tematyka świecka.
### Artyści renesansowi i ich dzieła
- Leonardo da Vinci - _Gioconda_ lub _Mona Lisa_, _Dama z łasiczką_, _Ostatnia wieczerza_
- Rafael Santi - _Madonna Sykstyńska_, _Madonna ze szczygłem_ - malarz madonn (MB), _Szkoła ateńska_
- Tycjan - _Święta Maria Magdalena_, _Chrystus z Magdaleną_, _Jan Chrzciciel_  
- Michał Anioł - _Pieta_, _Dawid_, _Mojżesz_, freski  
- Sandro Botticelli - _Narodziny Wenus_  
- Antonio Correggio - _Madonna ze św. Jerzym_, _Madonna ze św. Hieronimem_  
- Pieter Bruegel - _Upadek Ikara_, _Ślepcy_